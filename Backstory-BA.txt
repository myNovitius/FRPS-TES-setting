  4E 161 yılında Kışhisar'ın köyünde doğdum.
  Annem Ulfric Fırtınapelerin'in gönderdiği bir grup haydut tarafından, ben daha küçük bir çocukken öldürüldü. Köyümüzü yağmalamaya gelmişlerdi.
Babam ise hırsız bir tüccardı. İşinin de ehliydi. Fakat annem her zaman ona dürüst bir iş sahibi olmasını isterdi.
fakat n'aparsın, mecbur bu şekilde karnımızı doyurmalıydık.
  Annemin ölümünden sonra babam son bir kez hırsızlık yapıp başka bir yere gitmemiz gerektiğini söyledi.
Fakat bu seferki hedefi çok büyüktü. Kont Korir'in hazinesinden çalmayı planlıyordu.
  Kont Korir, Fırtınapelerinlilerin yandaşıydı. Ulfric'in yalakası... Fırtınapelerinliler Kışhisar'ı yönetmeye başladıklarından beri durum sürekli kötüye gidiyordu.
Söylentilere göre yeni gelecek olan yöneticimiz Kraldar. Kendisi İmparatorluk Lejyonundan. Belki de Kışhisar'ı eski günlerine döndürecektir. Nereden bilebliriz.
Babama kalırsa, başka diyarlara gidip, yeni maceralara atılmalıyız. Ben ne kadar sabredelim desem de babam sözümü dinlemedi ve Korir'in hazinesine girdi. Anlatılanlara
göre babam daha hazine kapısının kilidini açar açmaz bir Fırtınapelerin askeri onu yakalamış. Babam 4E 175 yılında, Kışhisar büyücülük kolejinin önündeki meydanda asılarak öldürüldü.
Kendi gözlerimle şahit oldum buna. Artık yetimdim, kimsem yoktu.
  Başımda bir büyüğün olmamasının etkisiyle sürekli haylazlık peşinde geçti çocukluğum. Hırsızlık hünerlerimi çok üst düzeye taşıdım. Sanırım bu konuda babama çektim.
Sokakta büyüdüm denilebilir. Kümeslerden kaçırdığım yumurtaları satıp, kalabalık pazarda millete çarpıp onlardan ödünç aldığım septimlerle alışveriş yapıyor, karnımı doyuruyordum.
  Sokakta yaptıklarım zaman zaman başımı belaya çok soktu. Dayak yiye yiye dayak atmayı öğrendim. Bir zaman sonra para karşılığı zorbalık yaptım. Bu şekilde geçimimi sağladım.
